---
title: 'Spaghetti alla carbonara'
excerpt: 'Un piatto semplice e gustoso.'
coverImage: 'cover.png'
date: '2022-09-19T15:35:07.322Z'
author: Simone
servings: '2'
ingredients:
  - 220g spaghetti
  - 2 uova
  - 50g pecorino grattugiato
  - 100g cubetti di pancetta affumicata
  - sale e pepe QB
tags:
  - pasta
  - salato
  - primo
  - main
---

Uno dei piatti di pasta più famosi al mondo! Facile da preparare e altrettanto facile da gustare.

1. Prima di iniziare, mettere da parte un paio di cucchiaini di pecorino da utilizzare per abbellire i piatti alla fine del processo.
1. Buttare gli spaghetti in una pentola d'acqua salata bollente e cuocerli al dente.
1. Mentre gli spaghetti cuociono, cuocere in padella i cubetti di pancetta a fuoco medio-alto finchè non sono croccanti. Metterne da parte qualcuno per abbellire i piatti.
1. Intanto che pasta e pancetta cuociono, mischiare in una ciotola capiente le uova e il pecorino in maniera da formare un composto cremoso. Se il composto dovesse essere troppo liquido, aggiungere un po' di pecorino, ma facendo attenzione a non esagerare in quanto il piatto potrebbe poi risultare troppo salato.
1. Quando la pasta è pronta, scolarla e aggiungerla alla ciotola con uova e pecorino, insieme ai cubetti di pancetta. Mischiare bene il tutto e impiattare, aggiungendo in seguito sopra alla pasta il pecorino messo da parte e la pancetta, e spolverando con un po' di pepe nero macinato.

Ci sono diverse variazioni di questa ricetta, alcune delle quali consigliano di finire la cottura della pasta in padella, oppure di utilizzare l'acqua della pasta per creare un sugo più cremoso; personalmente preferisco la versione semplice e spero che vi godiate anche voi questo piatto gustoso!
