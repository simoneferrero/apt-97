---
title: 'Bacon Cheeseburger'
excerpt: ''
date: '2022-09-30T21:11:23.166Z'
author: Simone
servings: '4'
ingredients:
  - 400g carne macinata
  - 200g pancetta affumicata a strisce
  - 4 panini da hamburger
  - 4 fette di cheddar
  - 1 pomodoro, insalata, 1 cetriolo
  - maionese, salse a scelta
  - salsa BBQ
  - spezie, sale e pepe QB
tags:
  - burger
  - salato
  - main
  - carne
---

Questo piatto è uno dei panini tipici e più famosi del fast-food americano, che abbina ad un gusto unico la semplicità di preparazione caratteristica di questo genere di pietanze.

1. Tagliare 8 fette di pancetta in 3 pezzi ciascuna e metterle da parte.
1. Tagliare ciò che rimane della pancetta a piccoli pezzi, e aggiungerla ai 400g di carne macinata in una ciotola capiente.
1. Mescolare a mano il tutto aggiungendovi un cucchiaio di salsa BBQ, un pizzico di sale e spezie a scelta.
1. Dividere il tutto in 4 porzioni di uguale peso e riporre in frigo il tutto a riposare per almeno 1 ora.
1. Una volta passato questo tempo, pre-riscaldare il forno a a 200°C (190 ventilato) e cuocervi le fette di bacon per circa 12-14 minuti, o finchè non diventano croccanti.
1. Tagliare la verdura a fette sottili e metterla da parte in attesa di farcire i panini.
1. Tagliare i panini a metà, e passarli velocemente in padella a fuoco medio-alto per indorare il lato interno facendo attenzione a non bruciare troppo il pane.
1. Dopo avere rimosso eventuali briciole rimaste, mettere gli hamburger in padella a fuoco medio-alto e girarli frequentemente. I tempi di cottura variano notevolmente in base allo spessore della carne e al livello di cottura desiderato: per controllare a che punto di cottura sia la carne, osservare quanti liquidi vengono "spurgati" dal macinato (più la carne è cotta, meno liquidi rilascia) ed effettuare dei piccoli tagli con il coltello in mezzo all'hamburger per controllare.
1. Mentre la carne cuoce, condire i panini con salse a scelta (maionese, ketchup, salsa BBQ, mostarda...).
1. Quando la carne è quasi pronta, mettere una fetta di cheddar su ogni hamburger e chiudere la padella con un coperchio trasparente per circa 30 secondi in maniera da far sciogliere il formaggio sopra alla carne.
1. Appena il formaggio è sciolto, togliere la carne dal fuoco e porla su un piatto con della carta assorbente per qualche minuto, in maniera da rimuovere i succhi in eccesso. Nel frattempo, farcire i panini con la verdura scelta.
1. Mettere la carne sui panini e chiudere l'hamburger.

Se desiderate completare l'esperienza da fast-food, potete servire questi panini con una porzione di patatine fritte e un bicchiere di coca-cola. Buon appetito!
