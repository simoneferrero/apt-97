---
title: 'Pancakes'
excerpt: ''
date: '2022-09-30T21:11:23.166Z'
author: Simone
servings: '2'
ingredients:
  - 1 uovo
  - 200ml latte
  - 1 cucchiaino lievito
  - 1 cucchiaio zucchero
  - 125g farina
  - 30g burro fuso
  - 1 pizzico sale
tags:
  - dolce
---

Questo piatto tradizionalmente americano si può accompagnare con un'ampia varietà di condimenti, dolci o salati. Nutella, marmellata, sciroppo d'acero, oppure bacon e uova: nulla è fuori discussione!

1. Filtrare il lievito e la farina tramite un colino e mischiarli insieme in una ciotola capiente. Aggiungere il sale e lo zucchero.
1. In una ciotola separata, mischiare il latte, il burro fuso e l'uovo finchè non si ottiene un mix amalgamato, dopodichè versare il risultato nella ciotola con la farina e gli altri ingredienti.
1. Con una frusta, unire il tutto fino ad ottenere un composto cremoso e lasciarlo riposare per qualche minuto fuori dal frigo.
1. Dopo una decina di minuti, porre un padellino di 10cm di diametro su un fornello a temperatura bassa, e versarvi circa 5-6mm di pastella. Lasciare che il composto gonfi e si asciughi finchè la maggior parte delle bollicine non sarà esplosa, dopodichè girare il pancake e lasciarlo a riscaldare per un altro minuto o due. Se la pastella si mette a fumare in maniera decisa, il pancake si sta probabilmente bruciando, per cui è necessario abbassare il fuoco in maniera da farlo cuocere più lentamente.
1. Impilare uno a uno i pancake prodotti fino alla fine della pastella, e successivamente servire in tavola accompagnato da Nutella, marmellata, o qualsiasi altro condimento.

Buona colazione!
